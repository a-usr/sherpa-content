---
title: Prefazione
---

Ammettiamolo, la documentazione di NixOS è un disastro.

Guardando ad altre distribuzioni con curve di apprendimento ripide, come Gentoo o Arch, la documentazione è di livello banale. Arch, in particolare, ha fatto un lavoro fantastico nel fornire una documentazione chiara e concisa. Al tal punto che gli utenti di altre distribuzioni spesso guardano l'Arch-Wiki per trovare le informazioni di cui hanno bisogno. Anche il wiki di Gentoo, sebbene meno popolare, è molto dettagliato.

NixOS, con una curva di apprendimento ancora più ripida, ha ovviamente bisogno di una documentazione che sia altrettanto approfondita, utile ed estesa come quella delle altre distibuzioni "avanzate". Il fatto che non lo sia, rende l'apprendimento di NixOS un'impresa al limite dell'erculeo per qualsiasi utente inesperto che voglia provarla.

Il [wiki ufficiale](https://wiki.nixos.org) è carente. Sebbene i wiki siano un formato popolare per catalogare molte informazioni su un unico sito, il wiki di NixOS permette a chiunque di contribuire. Riteniamo che questo modello funzioni efficacemente solo per piattaforme come Wikipedia, che hanno una base di editori sorprendentemente ampia. Per uno dei sistemi operativi più di nicchia del pianeta, un wiki che si affida al crowdsourcing è destinato ad avere imprecisioni, informazioni superficiali e, in linea generale, uno sviluppo meno efficace.

Naturalmente, NixOS dispone anche di un [manuale](https://nixos.org/manual/nixos/stable/). Il manuale è ottimo: le informazioni vengono aggiornate rapidamente e una pull request approvata dal team di documentazione di NixOS rappresenta un metodo efficace per apportare modifiche.

Tuttavia, il manuale non è privo di problemi. Non copre funzionalità "sperimentali" dell'ecosistema Nix, come i ampiamente utilizzati "Flakes" o la correlata interfaccia a riga di comando (CLI). In quanto tale, non potrà mai essere un documento veramente completo. Inoltre, la sua struttura a pagina singola rende la lettura faticosa ed è piuttosto difficile per i nuovi utenti comprenderne i contenuti.

Esiste anche molta documentazione di terze parti, ma è spesso [obsoleta](https://nixos.wiki) o difficile da leggere per un nuovo utente.

Sebbene noi del SNUG siamo consapevoli del rischio di contribuire a una [proliferazione di standard](https://xkcd.com/927/), riteniamo di avere la capacità e la volontà di creare una documentazione che sia facile da usare, comoda da leggere e che copra tutte le aree di NixOS che gli utenti desiderebbero conoscere.

Pertanto, siamo orgogliosi di presentarvi il nostro manual ufficiale: Sherpa.

Chiamato così in onore degli Sherpa del Nepal, noti per le loro abilità alpinistiche. E come guida sulle montagne, il manuale Sherpa è la tua guida per esplorare il mondo di NixOS!

Il nostro obiettivo di design per Sherpa è semplice: un nuovo utente, con zero conoscenze di programmazione e/o Nix, dovrebbe essere in grado di leggerlo e comprenderlo abbastanza da usare NixOS in modo fluido. Sebbene non possiamo garantire che questo obiettivo sia sempre pienamente raggiunto, ci impegniamo constantemente a migliorare e sviluppare ulteriormente lo stato della documentazione in NixOS.

Benvenuti in NixOS; vi auguriamo buona fortuna nel vostro viaggio sulle montagne!
